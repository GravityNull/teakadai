

<h1>
காய்ச்சல் மாத்திரை :-
</h1>
<hr> 

உலகத்தில் உள்ள எல்லா கதவுகளும் திறந்திருக்க
ஒன்று மட்டும்சார்த்தியிருப்பது மாதிரி
உனக்கு தோன்றுகிறதா.
அஸ்தமனமும் விடியலும் ஒன்றே போல பார்க்கிறாயா .
உன் ஆட்காட்டி விரல் உன்னை எதற்கோ காரணம் என சுட்டிக்காட்டுகிறதா.
மெழுகுவர்த்தியிடமிருந்து காதல் கடிதங்கள் வருகிறதா .
நிலவொளியின் அலுவலகத்தில் மின்விசிறி பழுதாகிவிட்டது போலிருக்கிறதா.
நீ உன் காதலை அடுத்தகட்டத்திற்கு நகர்த்துவதை குறித்து
யோசிக்கவேண்டிய தருணம் இது.
சற்றும் தயங்காதே.
உன் காதலனை காய்ச்சல் மாத்திரை போல விழுங்கி தண்ணீர் அருந்திக்கொள்.

<hr> <i>¬ J Roselyn</i>

<hr><br>


<br><br>

