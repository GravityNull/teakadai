

<h1>
ஆரஞ்சு நிறம் :- 
</h1>
<hr> 

அந்திவேளையை அப்படி விட்டுவிட்டு சென்றிருக்க கூடாது அது பழிவாங்குகிறது இருண்டுபோய். இந்த இருட்டில்  காதலின் பக்கங்களை யாரால்தான் படிக்கமுடியும். அதன் வரிகளுக்கிடையே உள்ள ஆள் அரவமற்ற புல்வெளிகளில் அமைதி ஊர்கிறது பாம்பு மாதிரி. துயரம் அதன் இளமையிலேயே நின்றுவிட்டது உனக்கு தெரியும்தானே. துயரத்தின் விளையாட்டு பொம்மைகளின் பட்டியலில்  நமது ஆன்மாவும் சேரவேண்டுமா. மாலைதோறும்  உடல் ஆரஞ்சு நிறத்தில் மின்னும் ஏதோவொன்றாக மாற்றுகிறது. நீ வந்திருந்தால்  அந்த ஒளியில்  பிரிவிற்கு தெரியாமல் விலகிச்செல்வதை பற்றியும் சேர்ந்துசெல்வதை பற்றியும் நாம் பேசியிருக்கலாம் தனிமையின் காயங்களிடம்.


<hr> <i>¬ J Roselyn</i>

<hr><br>


<br><br>
